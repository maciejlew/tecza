---
layout: post
title:  "Inspirujące zjawisko"
date:   2019-10-25 12:00:00 +0200
description: "Pomysł na grę planszową Tęcza"
keywords: "tęcza, dzień tęczy, gra planszowa"
breadcrumbs:
  - url: /
    title: "LionNet"
    type: AboutPage
  - url: /tecza/
    title: "Tęcza"
    type: CollectionPage
  - url: page.url
    title: page.title
    type: BlogPosting
---

Może chciałbyś wiedzieć skąd w ogóle taki pomysł? Gra o tęczy?! A gdzie smoki? A gdzie krew, pot i łzy niewiernych? A może przynajmniej jakieś androidy i inne ufoludki? Tematów na gier jest multum. Co miesiąc nowe gry. Niestety wszystkie na oklepane tematy... Nie chciałbym żeby i ta okazała się oklepana. No i wybić się wśród oklepanych tematów też nie byłoby prosto. Co oczywiście nie znaczy że ma być prosto. No ale po kolei.

Jakiś czas temu [wsparłem na wydanie książki "Projektowanie gier planszowych"][1]. Od dawna, właściwie od czasu gdy zostałem wkręcony w świat gier planszowych, chodził mi po głowie pewien pomysł. Szukałem czegoś co podpowie mi jak ten biznes działa, czego można się spodziewać, jakich błędów unikać. W taki sposób wpadła mi w ręce ta książka. Książkę szczerze polecam. Jest tam jeden rozdział który dał mi do myślenia. Autor pisze o tym jak powstają pomysły na gry. Wyróżnia on tam zasadniczo dwa typy gier: gry które powstały w oparciu o abstrakcyjną mechanikę do której dorobiono wszechświat oraz gry którym został najpierw wymyślony wszechświat a mechanika powstała później. Pomyślałem sobie wtedy, że pierwszy ze sposobów może powodować powstanie mniej oklepanej gry, czegoś co może zaistnieć. No i tak myślałem. Po pięciu minutach gapienia się w ścianę i szukania nowatorskiej mechaniki zauważyłem na co tak w ogóle się gapię. Był to wachlarz mojej żony. To było olśnienie - zrobię taką grę! Coś co przypomina wachlarz, zwija się i rozwija, składa się z kolejnych części dokładanych po jednej lub drugiej stronie. Jest w sumie nieskomplikowane. Po ochłonięciu i wymyśleniu tej jakże prowizorycznej mechaniki, zacząłem szukać wszechświata dla mojego wachlarza możliwości. Pierwszą rzeczą (poza samym wachlarzem), która mogłaby działać w oparciu o coś takiego, jaka przyszła mi na myśl była właśnie tęcza.

[1]: https://wspieram.to/poradnik
